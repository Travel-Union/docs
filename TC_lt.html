<h1>UAB „Travel Union“ bendrosios paslaugų teikimo sąlygos privatiems asmenims</h1>
<p>4.0 versija – Patvirtinta Travel Union UAB valdybos 2023 m. liepos 24 d.<br />
Galioja nuo - 2023 m. lapkričio 20 d.<br />
Klientams, atidariusiems sąskaitas iki 2023 m. lapkričio 20 d. šios sąlygos įsigalios nuo 2024 m. sausio 20 d.</p>
<h1>I. Įvadas ir svarbi informacija</h1>
<ol>
<li>Šiame dokumente pateikiamos Jūsų UAB „Travel Union“ asmeninės sąskaitos ir susijusių paslaugų (toliau – Jūsų arba TU sąskaita) sąlygos. Jame taip pat aprašomi kiti svarbūs dalykai, kuriuos reikia žinoti.</li>
<li>Šios taisyklės ir sąlygos kartu su <a href="https://mytu.co/mobile-banking-prices.html">Kainų puslapiu</a>, <a href="https://mytu.co/legal-documents.html">Privatumo politika</a> ir kitomis mūsų paslaugoms taikomomis sąlygomis sudaro teisinį susitarimą tarp Jūsų ir UAB „Travel Union“ („Mes/Mums/TU“).</li>
<li>TU, kurios registruota buveinė yra Konstitucijos pr. 7, 09307 Vilnius, Lietuva, registro kodas 305106882, leidimo leisti e-pinigus Nr. LB001966 (daugiau informacijos čia: <a href="https://www.lb.lt/lt/finansu-rinku-dalyviai/uab-travel-union">https://www.lb.lt/lt/finansu-rinku-dalyviai/uab-travel-union</a> ), atstovaujamo generalinio direktoriaus Raman Korneu, įregistruota Lietuvos Respublikos juridinių asmenų registre.</li>
<li>Bendrovės elektroninio pašto adresas – <a href="mailto:info@mytu.co">info@mytu.co</a>, klientų aptarnavimo skyrius – <a href="mailto:support@mytu.co">support@mytu.co</a>, Bendrovės internetinė svetainė <a href="https://www.mytu.co/">mytu.co</a> ir veikia su myTU prekės ženklu.</li>
<li>Pagal šią sutartį mes Jums pateiksime mokėjimo ir susijusių paslaugų bei e-pinigų sąskaitos teikimo sąlygas ir tvarką.</li>
<li>Jei naudositės kitomis TU paslaugomis, jūsų taip pat gali būti paprašyta sutikti su papildomomis sąlygomis.</li>
<li>Tik myTU mobiliosios programėlės pagalba galėsite atsidaryti sąskaitą, teikti įvairius prašymus, teikti nurodymus atlikti SEPA ir vidinius mokėjimus, patikrinti sąskaitos likuti ir mokėjimų istoriją.</li>
<li>Tuo atveju, kai keisis paslaugos funkcijos arba sąlygos, apie tai informuosime myTU programėlėje, el-paštu arba TU svetainėje.</li>
<li>Elektroninius pinigus galite laikyti TU palaikomomis valiutomis, šiuo metu tai yra EUR.</li>
<li>Šiuo metu TU teikia paslaugas ES/EEE šalyse (EEE sudaro visos Europos Sąjungos šalys, taip pat Norvegija, Islandija ir Lichtenšteinas.</li>
<li>Darbo diena yra diena nuo pirmadienio iki penktadienio, kai nėra Lietuvos valstybinė šventė.</li>
<li>Jūsų e-pinigų sąskaita skirta tik asmeniniam (vartotojiškam) naudojimui (nesusijusia su jokia verslo ar profesine veikla).</li>
<li>Remiantis Lietuvos Respublikos ir Europos Sąjungos teisės aktais, sąskaitos atidarymo ir aptarnavimo metu atliksime asmenybės patikrinimus. Mes nustatysime jūsų tapatybę, patikrinsime informaciją, kurią mums pateiksite, ir informaciją, kurią gausime apie jus iš kitų patikimų šaltinių. Apie mūsų renkamus duomenis ir savo teises skaitykite Privatumo politikoje.</li>
<li>Negausite palūkanų už sąskaitos likutį.</li>
<li>Daugiau informacijos, kaip veikia Jūsų e-pinigų sąskaita rasite mūsų <a href="https://support.travelunion.eu/hc/en-us/categories/360002345660-Operations">DUK</a> puslapyje (DUK nėra mūsų sutarties su Jumis dalis) arba žiūrėkite vaizdo įrašus YouTube svetainėse <a href="https://www.youtube.com/channel/UCA6cjbcmA796N0ox7D7LCxA">Anglų</a> ir <a href="https://www.youtube.com/channel/UCE1FQwiex6mv6POu-UAzRaQ">Lietuvių</a> kalbomis.</li>
<li>Bet kada galite peržiūrėti savo asmeninius duomenis TU programėlėje. Jūsų asmens duomenis renkame, tvarkome ir naudojame laikydamiesi galiojančių įstatymų nuostatų. Visi mūsų surinkti, tvarkomi ir naudojami asmens duomenys yra saugomi tik mūsų sutartiniams santykiams su Jumis vykdyti ir ne ilgiau, nei to reikia.</li>
<li>Jūsų asmens duomenys registruojami, tvarkomi ir naudojami griežtai laikantis galiojančių teisinių duomenų apsaugos taisyklių. Daugiau informacijos apie šias taisykles rasite TU Privatumo Politikoje.</li>
<li>Atsispausdinkite arba išsaugokite šios sutarties kopiją. Sąlygų kopiją rasite myTU programėlėje ir svetainėje.</li>
</ol>
<h1>II. Terminai ir apibrėžimai</h1>
<ol start="19">
<li>Kad taip pat suprastume šiose Sąlygose vartojamas sąvokas, teikiame jų apibrėžimus:</li>
<li>‘Sąskaita’ – e-pinigų sąskaita, kurią jūs siekiate atsidaryti ar kuri atidaryta jūsų vardu mūsų Bendrovėje ir kuri naudojama e-pinigų pervedimams ir kitoms mokėjimo operacijoms vykdyti.</li>
<li>‘Sąskaitos išrašas’ – dokumentas, kuriame mes jums pateikiame visą informaciją apie jūsų įvykdytus pervedimus per atitinkamą laikotarpį.</li>
<li>‘Autentifikavimas’ – procedūra, kurios metu mes patikriname jūsų tapatybę ar konkrečios mokėjimo priemonės naudojimo pagrįstumą, įskaitant suasmenintus saugos duomenis.</li>
<li>‘Komisinis mokestis’ – mokestis, kurį mes taikome už teikiamas paslaugas ir kuris nurodytas mūsų kainoraštyje bei specialiame susitarime dėl paslaugų teikimo, jei toks yra sudarytas.</li>
<li>‘Konfidenciali informacija’ - reiškia bet kokią informaciją, kuri pažymėta kaip „konfidenciali“ arba „patentuota“ arba pagrįstai tikimasi, kad ji bus konfidenciali, atsižvelgiant į atskleidimo kontekstą ar informacijos pobūdį; įskaitant, nepažeidžiant pirmiau minėtų dalykų bendrumo, verslo planai, duomenys, strategijos, metodai, klientų sąrašai, techninės specifikacijos, sandorių duomenys ir klientų duomenys laikomi konfidencialiais.</li>
<li>‘Klientas, jūs’ – jūs, fizinis asmuo, kuris pagal šias paslaugų teikimo sąlygas veikia ne savo verslo ar profesijos tikslais, naudojasi arba siekia naudotis mūsų teikiamomis paslaugomis kaip mokėtojas ir (arba) gavėjas.</li>
<li>‘Kliento sąskaita’ – informacijos, operacijų ir profilio nustatymų, kurie sudaro jūsų asmeninį profilį, rinkinys, leidžiantis jums atlikti pervedimus, stebėti savo operacijas ir bendrauti su mumis.</li>
<li>‘Patvari laikmena’ – vieta, kurioje saugoma jums skirta informacija ir su kuria jūs galite susipažinti.</li>
<li>‘E-pinigai’ – elektroninė alternatyva gryniesiems pinigams; piniginė vertė, kuri saugoma elektroniniu būdu, kai gaunamos lėšos ir kuri naudojama mokėjimo operacijoms atlikti.</li>
<li>‘Lėšos’ – banknotai, monetos arba e-pinigai.</li>
<li>‘Šalys’ – jūs ir mes.</li>
<li>‘Gavėjas’ – fizinis ar juridinis asmuo, kuris turi gauti lėšas pagal lėšų pervedimo nurodymą.</li>
<li>‘Mokėtojas’ – fizinis asmuo, kuris inicijuoja lėšų pervedimą iš mokėjimo sąskaitos, o jei tokios nėra pateikia lėšų pervedimo nurodymą.</li>
<li>‘Mokėjimo įrankis’ – personalizuotas įrenginys ar procedūra, kurią jūs naudojate lėšų pervedimui inicijuoti.</li>
<li>‘Pervedimas’ – veiksmas, kurį inicijavo mokėtojas arba jo vardu gavėjas, dėl lėšų įdėjimo/ pervedimo/ išėmimo.</li>
<li>‘Paslaugos’ – mūsų teikiamos paslaugos nurodytos šiose Sąlygose.</li>
<li>‘Griežtas kliento autentiškumo patvirtinimas’ – autentifikacija, kuri reikalauja dviejų ar daugiau žemiau nurodytų elementų:<br />
a. žinių (tai, ką žinote tik jūs);<br />
b. turėjimo (tai, ką turite tik jūs);<br />
c. išskirtinumo (kažkas, kas būdinga tik jums vienam (-ai)).</li>
<li>‘Sąlygos, Sutartis’ – šios Paslaugų teikimo sąlygos ir jų priedai jei tokių yra.</li>
<li>‘Pervedimo nurodymas’ – Mokėtojo arba Gavėjo mums duotas nurodymas atlikti Pervedimą.</li>
<li>‘Unikalus identifikatorius’ – raidžių, skaičių ir simbolių derinys, aiškiai identifikuojantis kitą mokėjimo paslaugų vartotoją, pavyzdžiui, kito banko IBAN numeris.</li>
<li>‘Darbo diena’ – diena, kurią mes teikiame paslaugas išskyrus šeštadienį, sekmadienį ar nacionalinės šventės dienas Lietuvos Respublikoje įtvirtintas teisės aktais.</li>
</ol>
<h1>III. Kas gali atsidaryti e-pinigų sąskaitą?</h1>
<ol start="41">
<li>Sąskaitos gali būti atidarytos EEE piliečiams, arba asmenims kurie nuolat gyvena EEE, turintys leidimus gyventi ar kitus patvirtinamuosius dokumentus.</li>
<li>Sąskaitą galite atsidaryti, jei esate pilnametis arba esate tinkamai atstovaujamas vieno teisėtų globėjų arba tėvų ir dar neturite TU sąskaitos.</li>
<li>Asmenys iki 18 metų (nepilnamečiai). E-pinigų sąskaita nepilnamečiams atidaroma jų vardu, sutartį pasirašant su vienu iš tėvų ar globėjų. Tėvai ar globėjai privalo turėti TU paskyrą, kad galėtų pasirašyti sutartį nepilnamečio vardu ir suteikti jam prieigą prie sąskaitos. Sukakus 18 metų sutartis sudaroma iš naujo su tiesioginiu vartotoju.</li>
</ol>
<h1>IV. Kaip atsidaryti e-pinigų sąskaitą?</h1>
<ol start="44">
<li>Sąskaitos atidaromos sudarant teisinę sutartį nuotoliniu būdu, nuotolinio identifikavimo ir duomenų rinkimo pagalba naudojant myTU mobiliąją programėlę.</li>
<li>Naudokite tik patvirtintą myTU programą iš App Store ir Play Store, kad saugiai užfiksuotumėte ir pateiktumėte duomenis patikrai.</li>
<li>Nepilnamečiams (iki 18 metų), pirmiausiai turime gauti ir patikrinti globėjų prašymą ar sutikimą, dėl mokėjimo sąskaitos TU atidarymo jums.</li>
<li>Atlikite visus reikiamus veiksmus myTU mobiliojoje programėlėje. Atliekant „Pažink savo klientą“ patvirtinimo procesą, jūsų gali būti paprašyta pateikti papildomos informacijos.</li>
<li>Prieš atidarant jūsų Sąskaitą jūs turėsite pateikti mums visus dokumentus ir informaciją, kurios mes jūsų paprašysime jūsų identifikacijos ir Sąskaitos atidarymo tikslais.</li>
<li>Kad galėtumėme jus identifikuoti paprašysime jūsų asmeninės informacijos ir dokumentų. Įskaitant bet neapsiribojant jūsų paso arba asmens tapatybės kortelės, vardo ir pavardės, asmens kodo, interaktyvios asmenukės, tikslo dėl kurio siekiate atidaryti Sąskaitą ir kt. Tik tuomet, kai pateiksite visą mūsų prašomą informaciją ir dokumentus galėsime sudaryti Sutartį. Informaciją, kaip tvarkome jūsų duomenis, galite rasti mūsų privatumo politikoje <a href="https://mytu.lt/teisine-informacija?document=PP">https://mytu.lt/teisine-informacija?document=PP</a></li>
<li>Bet kuriuo metu galime paprašyti pateikti papildomą informaciją, įskaitant, bet neapsiribojant, dėl lėšų sąskaitoje šaltinio ir kt.</li>
<li>Jūs esate atsakingas už teisingos ir tikslios informacijos pateikimą bei už bet kokius nuostolius, kurie gali kilti dėl neteisingų duomenų pateikimo.</li>
<li>Kai tik pateiksite visą reikiamą informaciją ir mes patvirtinsime jūsų paraišką Sąskaita bus atidaryta ir galėsite pradėti naudotis mūsų Paslaugomis.</li>
<li>Mes turime teisę atsisakyti atidaryti Sąskaitą nepateikdami jokio paaiškinimo.</li>
<li>Jūs turite teisę atsidaryti vieną Sąskaitą nebent mes duosime atskirą sutikimą papildomų sąskaitų atidarymui.</li>
<li>Kai patvirtinsime jūsų paraišką, šios Sąlygos įgys Sutarties galią.</li>
<li>Mes naudojame trečiosios šalies programinę įrangą, kad patikrintume jūsų tapatybę bei naudojame kitas priemones, kurių reikalauja atitinkamos teisinės ir/arba reguliavimo institucijos, kai yra užmezgami mūsų ir jūsų sutartiniai santykiai. Mes patvirtiname ir užtikriname, kad mes laikomės visų saugumo reikalavimų saugodami ir užšifruodami visus duomenis, kurie yra susiję su jumis.</li>
</ol>
<h1>V. Teikiamos paslaugos</h1>
<ol start="57">
<li>Mes teikiame šias paslaugas:<br />
a. Paslaugos, kurias teikiant sudaromos sąlygos grynuosius pinigus išimti iš mokėjimo sąskaitos, ir visos su mokėjimo sąskaitos tvarkymu susijusios operacijos<br />
b. Kortelių išdavimas<br />
c. Mokėjimo operacijos, įskaitant lėšų, esančių mokėjimo sąskaitoje, atidarytoje mokėjimo paslaugų vartotojo mokėjimo paslaugų teikėjo arba kito mokėjimo paslaugų teikėjo įstaigoje, pervedimą: mokėjimo operacijos naudojantis mokėjimo kortele arba panašia priemone ir (arba) kredito pervedimai, įskaitant periodinius pervedimus<br />
d. E-pinigų leidimas ir išpirkimas<br />
e. Valiutos keitimo paslaugų teikimas</li>
</ol>
<h1>VI. Apie mokėjimo kortelę</h1>
<ol start="58">
<li>Galite užsisakyti mokėjimo kortelę savo e-pinigų sąskaitai.</li>
<li>Pagrindinės sąskaitos likutis naudojamas mokėjimams kortele.</li>
<li>Užsisakant mokėjimo kortelę, suaugusieji gali nurodyti alternatyvų kortelės pristatymo adresą (ne namų adresą).</li>
<li>Mokėjimo kortelė automatiškai neatnaujinama, pasibaigus senos kortelės galiojimo laikui, pateikite naują kortelės užsakymą.</li>
<li>Nauja mokėjimo kortelė galios 3 metus.</li>
<li>Tėvai ar globėjai kurie valdo vaikų paskyras, taip pat tvarko vaiko kortelių nustatymus per „myTU“ mobiliąją programėlę.</li>
</ol>
<h1>VII. E-pinigų išleidimas ir išpirkimas</h1>
<ol start="64">
<li>Mums gavus jūsų lėšas mes išleisime e-pinigus, kurių vertė bus lygiavertė jūsų pervestoms lėšoms.</li>
<li>Gavę jūsų prašymą mes išpirksime e-pinigus lygiaverte pinigine verte.</li>
<li>E-pinigų išpirkimui nėra specialių sąlygų, kurios skirtųsi nuo standartinių sąlygų Pervedimams atliekamiems jūsų Sąskaitoje.</li>
<li>Jūs galite prašyti išpirkti e-pinigus sugeneruodamas Pervedimo nurodymą iš savo Sąskaitos į bet kurią kitą sąskaitą, kurią pasirinksite. Jūs galite išsiimti e-pinigus iš savo Sąskaitos ir kitais būdais, kuriuos mes palaikome.</li>
<li>Mes turime teisę taikyti e-pinigų išpirkimo apribojimus, jei Pervedimas neįmanomas dėl pagrįstų priežasčių, pavyzdžiui, neatliekame pervedimų į šalis ar subjektus, kuriems taikomos Europos Sąjungos, Užsienio turto kontrolės tarnybos (OFAC) JAV ir kitų susijusių organizacijų paskelbtos sankcijos. Pagrįstų priežasčių sąrašas įskaitant teisinį reguliavimą gavėjo šalyje ir technines kliūtis nėra baigtinis.</li>
<li>Jei mums nepavyks grąžinti jums piniginės e-pinigų vertės dėl ne nuo mūsų priklausančių priežasčių, mes nedelsiant jus informuosime.</li>
<li>Sąskaitoje laikomi e-pinigai nėra indėlis. Mes jokiomis aplinkybėmis už e-pinigus laikomus Sąskaitoje nemokame palūkanų ir neteikiame jokios kitokios naudos susijusios su e-pinigų saugojimo laikotarpiu.</li>
</ol>
<h1>VIII. Griežtas kliento autentiškumo patvirtinimas</h1>
<ol start="71">
<li>Mes taikome Griežtą kliento autentiškumo patvirtinimą, kai jūs, kaip klientas:<br />
a. Prisjungiate prie savo paskyros<br />
b. inicijuojate elektroninį Pervedimą;<br />
c. Užsisakote mokėjimo kortelę<br />
d. atliekate bet kokius veiksmus, kurie gali sukelti sukčiavimo ar kitokio piktnaudžiavimo riziką.</li>
<li>Jūs nepatirsite jokių finansinių nuostolių jei taikysime Griežtą kliento autentiškumo patvirtinimą, nebent jūs elgėtės nesąžiningai ar neatsakingai.</li>
</ol>
<h1>IX. Informacija reikalinga mokėjimo inicijavimui</h1>
<ol start="73">
<li>Jūs būsite paprašytas pateikti Unikalų identifikatorių, kad mes galėtume tinkamai inicijuoti ir įvykdyti Pervedimo nurodymą.</li>
<li>Mes galime patikrinti Unikalaus identifikatoriaus suderinamumą. Jei jis nenuoseklus mes galime atsisakyti įvykdyti mokėjimo operaciją ir apie tai informuoti jus, kaip Mokėtoją.</li>
<li>Mes galime paprašyti papildomos informacijos (pvz., sumos ir valiutos, gavėjo vardo, pavardės ir kt.), kad tinkamai atliktume Mokėjimo operaciją.</li>
</ol>
<h1>X. Išdavimas ir atsisakymas išduoti sutikimą inicijuoti arba įvykdyti mokėjimo nurodymą</h1>
<ol start="76">
<li>Mokėjimo operacija laikoma autorizuota jei jūs, kaip mokėtojas, davėte išankstinį savo sutikimą ją įvykdyti.</li>
<li>Savo sutikimą galite duoti nupiešdami slaptažodžio kombinaciją</li>
<li>Slaptažodžio kombinacija gali būti išsaugota naudojantis biometriniu užraktu esančiu įrenginyje. Sutikimu bus taip pat laikoma jei panaudosit išsaugotą slaptažodžio kombinaciją su biometrinio užrakto pagalba.</li>
<li>Savo sutikimą galite duoti ir kitu formatu, kaip to reikalauja konkrečios tarnybos ir (arba) kitokia forma nurodyta papildomose Šalių sutartyse.</li>
</ol>
<h1>XI. Mokėjimo nurodymo gavimas, atsisakymas jį įvykdyti ir kiti reikalavimai taikomi mokėjimo nurodymui</h1>
<ol start="80">
<li>Kol jūsų sąskaitoje yra pakankamai lėšų, mes nedelsdami apdorosime jūsų Mokėjimo nurodymus. Jei lėšų nepakanka, mokėjimo nurodymo neįvykdysime.</li>
<li>Mokėjimo suma bus rezervuota gavus Mokėjimo nurodymą.</li>
<li>Operacijos data laikoma diena, kai įvykdome Jūsų mokėjimą prieš tai jį patikrinę pagal reikalavimus.</li>
<li>Mokėjimo nurodymai mūsų sistemoje įvykdomi nedelsiant (per kelias minutes, nebent Mokėjimo nurodymas būtų sustabdytas dėl teisės aktuose ir šiose Sąlygose nustatytų atvejų) nepriklausomai nuo mūsų darbo laiko.</li>
<li>Jei mes atsisakome įvykdyti jūsų Mokėjimo nurodymą mes paaiškinsime kodėl ir paaiškinsime ką reikia padaryti, kad būtų ištaisytos klaidos dėl kurių Mokėjimo nurodymas negalėjo būti įvykdytas – išskyrus atvejus, kai to padaryti neįmanoma arba tai prieštarautų teisės aktų reikalavimams.</li>
<li>Mes galime atsisakyti įvykdyti arba priimti jūsų Mokėjimo nurodymą jei jūsų teisės valdyti lėšas yra apribotos pagal įstatymą arba Mokėjimo nurodymai sustabdyti pagal teisės aktų arba kompetentingų institucijų reikalavimus išskyrus atvejus nurodytus šiose sąlygose.</li>
<li>Jei įstatymai numato, kad priverstinis išieškojimas netaikomas tam tikrai jūsų sąskaitos lėšų sumai, mes pasirūpinsime, kad jūs turėtumėte prieigą prie tų lėšų.</li>
<li>Jei jūsų sąskaitoje yra skola, likutis turi būti pakoreguotas iki 0 EUR kuo greičiau, bet ne vėliau kaip per 14 kalendorinių dienų. Negrąžinus skolos per nurodytą terminą, skolinis įsipareigojimas gali būti perduotas skolų valdymo įmonei.</li>
</ol>
<h1>XII. Pervedimo vykdymas</h1>
<ol start="88">
<li>Jei jūs pateikėte Pervedimo nurodymą eurais ES ribose, mes pasirūpinsime, kad į Gavėjo mokėjimo paslaugos teikėjo sąskaitą iš jūsų sąskaitos būtų nurašoma atitinkama suma kuo greičiau, bet ne vėliau kaip iki kitos darbo dienos pabaigos, jei nenurodyta kitaip.</li>
<li>Jei jūs pateikėte Pervedimo nurodymą eurais Lietuvoje iki 12 valandos mes pasirūpinsime, kad atitinkama suma nuo jūsų sąskaitos būtų nurašyta ir pervesta į Gavėjo mokėjimo paslaugos teikėjo sąskaitą kuo greičiau, bet ne vėliau kaip tą pačią dieną. Jei atitinkamos sumos Mokėjimo nurodymas gautas po 12 valandos piniginės lėšos nuo jūsų sąskaitos bus nuskaitytos ir pervestos į Gavėjo mokėjimo paslaugos teikėjo sąskaitą ne vėliau kaip sekančią darbo dieną.</li>
</ol>
<h1>XIII. Apie mokėjimus, atliekamus į jūsų e-pinigų sąskaitą</h1>
<ol start="90">
<li>Galite atlikti SEPA arba SEPA momentinius mokėjimus į savo IBAN sąskaitą, iš kitų jums priklausančių sąskaitų.</li>
<li>Galite gauti SEPA arba SEPA momentinius mokėjimus į savo IBAN iš kitų fizinių ar juridinių asmenų.</li>
<li>Galite gauti vidinius mokėjimus į savo IBAN iš kitų fizinių ar juridinių asmenų kurie irgi turi sąskaitas TU.</li>
<li>Galite papildyti savo sąskaitą, atliekant mokėjimą kortele naudojant myTU mobiliąją programėlę.</li>
<li>Jei už pinigų gavimą turite sumokėti pagal mokėtojo nurodymą, TU turi teisę išskaičiuoti nurodytą sumą iš Jūsų TU sąskaitos. Jei Jūsų sąskaitoje trūksta lėšų, TU gali nepriimti tokio mokėjimo arba įskaityti reikiamą sumą ir lėšas pirmiausia padengti iš Jūsų sąskaitos.</li>
<li>Jūs sutinkate, kad TU gali įšaldyti gautas lėšas ir pareikalauti pateikti duomenis, kai kyla pagrįstų abejonių dėl lėšų teisėtumo ar kilmės.</li>
</ol>
<h1>XIV. Apie mokėjimus, atliekamus iš jūsų e-pinigų sąskaitos</h1>
<ol start="96">
<li>SEPA ir vidinių mokėjimų prašymai turės būti pasirašyti parašo raštu myTU mobiliojoje programėlėje.</li>
<li>Jei užsisakėte myTU mokėjimo kortelę, galite atsiskaityti mokėjimo terminale ir internetu.</li>
<li>Atsiskaitant mokėjimo terminale jūsų gali būti paprašyta įvesti PIN kodą, kuri galite pasitikrinti myTU mobiliojoje programėlėje.</li>
<li>Atsiskaitant internetu, „3Ds“ autentifikavimo metu jūsų bus paprašyta patvirtinti mokėjimą myTU mobiliojoje programėlėje.</li>
<li>Prekybininkai gali inicijuoti mokėjimą iš jūsų paskyros naudodami išsamią kortelės informaciją, kurią jiems pateikėte (įskaitant prenumeratas ar pirkinius internetu).</li>
<li>Sukurkite periodines / automatines mokėjimo užduotis, kurios bandys atlikti vidinį arba SEPA mokėjimą iš jūsų sąskaitos nurodytu dažnumu ir informacija.</li>
<li>Teisėsaugos institucijos mokėjimus iš jūsų sąskaitų gali vykdyti pasitelkdamos antstolius.</li>
<li>Jei jūsų sąskaita buvo uždaryta, o joje vis dar liko likutis, galite pateikti likučio grąžinimo prašymą myTU mobiliojoje programėlėje. Toks grąžinimas bus atliktas SEPA mokėjimu į jūsų nurodyta IBAN sąskaitą kuri privalo priklausyti jums.</li>
<li>Jei dėl kokių nors priežasčių jūsų sąskaitose yra neigiamas balansas, galime imti 0,05% palūkanas už kiekvieną neigiamo balanso dieną. Jūs sutinkate ir pripažįstate, kad TU turi teisę imti šį mokestį iš bet kokių jūsų sąskaitoje esančių lėšų.</li>
<li>Jūs sutinkate, kad TU gali įšaldyti siunčiamas lėšas ir pareikalauti pateikti duomenis, kai kyla pagrįstų abejonių dėl lėšų ar jų gavėjo teisėtumo ar kilmės.</li>
</ol>
<h1>XV. Operacijų limitai</h1>
<ol start="106">
<li>Sandorių limitai – rizikos valdymo priemonė, taikoma visiems klientams, siekiant suvaldyti maksimalias išlaidas. Limitai gali būti koreguojami pagal atskirą prašymą paraiškoje per mobilią programėlę.</li>
</ol>
<h1>XVI. Sąskaitos arba mokėjimo priemonės blokavimas</h1>
<ol start="107">
<li>Mes galime užblokuoti Pervedimus jūsų Sąskaitoje arba neleisti naudotis mokėjimo priemone jei:<br />
a. mes įtariame, kad jūsų Sąskaitoje esančios lėšos gali būti panaudotos nusikaltimui įvykdyti arba gautos iš jau įvykdytos nusikalstamos veiklos;<br />
b. jūs nevykdote įsipareigojimų pagal šias Sąlygas;<br />
c. teisės aktai mus įpareigoja šitaip elgtis;<br />
d. mes manome, kad tai yra būtina arba rekomenduotina tam, jog apsaugotume jūsų Sąskaitą.</li>
<li>Pervedimai gali būti blokuojami jei yra:<br />
a. vykdomi pažeidžiant šias Sąlygas ir jūsų paskyros saugumo reikalavimus;<br />
b. įtartini, neteisėti ar apgaulingi, arba<br />
c. atlikti, kai jūs esate nemokus arba netrukus tapsite nemokus.</li>
<li>Mes pasistengsime jums pranešti, prieš blokuodami Mokėjimo operacijas ar jas sustabdydami arba jei negalėsime to padaryti, pranešime iškart po Mokėjimo operacijų blokavimo arba sustabdymo. Mes visada stengsimės paaiškinti kodėl ėmėmės tokių veiksmų išskyrus atvejus, kai įstatymai ar kiti teisės aktai tai draudžia arba tai keltų pavojų saugumui.</li>
</ol>
<h1>XVII. Informacija apie mokėjimus</h1>
<ol start="110">
<li>Mes jums pateiksime jūsų Mokėjimo operacijų išrašus, kuriuose bus nurodyta:<br />
a. Informacija leidžianti identifikuoti kiekvieną Mokėjimo operaciją ir išsami informacija apie Gavėją;<br />
b. Pervedimo suma Pervedimo nurodyme nurodyta valiuta;<br />
c. Komisinis mokestis už kiekvieną Pervedimą ir iš ko šis mokestis susideda jei toks mokestis taikomas;<br />
d. valiutos keitimo kursas, jei reikia, ir Pervedimo nurodymo suma po atliktos valiutos keitimo operacijos;<br />
e. data, kai lėšos buvo nurašytos, arba data, kai gavome jūsų Pervedimo nurodymą;<br />
f. kita informacija, kurią mes suteiksime, kaip to reikalauja Lietuvos Respublikos teisės aktai.</li>
<li>Ši informacija jums pateikiama asmeniškai per jūsų Kliento paskyrą.</li>
<li>Taip pat mes pranešime jums el. Paštu arba per mobilią programėlę (saugiausiu ir praktiškiausiu tuo metu būdu) apie bet kokį įtariamą arba vykstantį sukčiavimą atliktą trečiųjų asmenų arba dėl bet ko kas kelia grėsmę jūsų paskyros saugumui.</li>
</ol>
<h1>XVIII. Kainos, komisinis mokestis, ir valiutos keitimas</h1>
<ol start="113">
<li>Kainoraštyje ir šiose Sąlygose nurodomi mokesčiai taikomi už įprastas Paslaugas. Kitoms nestandartinėms paslaugoms gali būti taikomi mokesčiai, kurie nėra apibrėžti Sąlygose ar Kainoraštyje, tačiau mes visada apie tokių mokesčių taikymą pranešime iš anksto.</li>
<li>Jei reikia sumokėti PVM ar bet kokį kitą mokestį, mes jį pridėsime prie sumos, kurią reikia sumokėti. Jei reikia, mes išsamiai apibūdinsime neto sumą, mokesčio sumą ir mokesčio tarifą.</li>
<li>Jūs mokate komisinį mokestį už paslaugas, kurias mes teikiame. Šis mokestis nurodytas kainoraštyje ir/arba atskirame mūsų ir jūsų pasirašytame susitarime.</li>
<li>Bet kokie mokesčiai, kuriuos jūs turite sumokėti bus nuskaičiuojami nuo jūsų Sąskaitos balanso.</li>
<li>Jei jūsų sąskaitoje nėra pakankamai lėšų padengti Pervedimo išlaidoms arba Komisiniam mokesčiui mes turime teisę atsisakyti įvykdyti Pervedimą.</li>
</ol>
<h1>XIX. Ką reikia padaryti, kad e-pinigų sąskaita būtų saugi?</h1>
<ol start="118">
<li>Turite imtis visų saugumo priemonių, kad apsaugotumėt savo telefoną, mokėjimo kortelę, mokėjimo kortelės PIN ir CVV kodus, parašo kombinaciją, bei kitą informaciją kuri užkirstu kelią neteisėtam jūsų sąskaitos naudojimui.</li>
<li>Jei manote, kad kažkas žino Jūsų PIN kodą ar turi prieigą prie Jūsų įrenginio, gali naudotis Jūsų e-pinigų sąskaita be Jūsų leidimo, privalote kuo greičiau pakeisti duomenis ir pranešti Mums.</li>
<li>Kai sužinosite apie Mokėjimo priemonės praradimą, vagystę, pasisavinimą ar nesąžiningą naudojimą, turite nedelsdamas apie tai pranešti mums (ar bet kuriam kitam mūsų įgaliotam subjektui) per savo Kliento paskyrą ir tuo pat metu atsiųsti mums pranešimą el. paštu iš el. pašto adreso, kurį naudojote registruodamasis mūsų sistemoje, arba skambinkite mums telefonu. Šiuo atveju mes galime imtis papildomų veiksmų, kad galėtume nustatyti jūsų tapatybę</li>
<li>Negalėsite atgauti prarastų pinigų, jei:<br />
a. davėte Mums neteisingus nurodymus arba Mes galime įrodyti, kad bankas, kuriam išsiuntėme Jūsų mokėjimą, jį gavo;<br />
b. tyčia ar dėl neatsargumo nesaugojote savo telefono, kortelės ar PIN kodo;<br />
c. informaciją perdavėte kitam asmeniui, elgėtės nesąžiningai;</li>
<li>Visada įsitikinkite, kad žinote už ką mokate, kitaip galite tapti sukčiavimo auka.</li>
<li>Mes neatsakome, jei atliekame mokėjimą asmeniui, kurį Mums nurodėte, net jei per klaidą nurodėte neteisingą sąskaitos numerį, vartotojo vardą ar telefono numerį.</li>
<li>Saugumo sumetimais visada turite reguliariai tikrinti savo paskyrą, kad įsitikintumėte, kad ten esanti informacija teisinga.</li>
<li>Naudokite tik originalias mobiliojo įrenginio gamintojo pateiktas operacines sistemas.</li>
</ol>
<h1>XX. Negalite naudotis TU paslaugomis šiais tikslais</h1>
<ol start="126">
<li>Bet kokiais neteisėtais tikslais, kuriuos draudžia teisės aktai ir įstatymai, įskaitant sukčiavimą ir pinigų plovimą.</li>
<li>Skolų išieškojimo tikslais,</li>
<li>Siekiant gauti prekių ar paslaugų už tai nesumokėjus.</li>
<li>Norint manipuliuoti turto ar valiutos kaina.</li>
<li>Tikslais dėl ko gali kilti nusiskundimų, atšaukimų, grįžtamųjų mokėjimų, baudų, nuobaudų ar kitų įsipareigojimų TU, kitiems naudotojams, trečiosioms šalims ar Jums patiems.</li>
<li>Bet kokiu būdu, dėl kurio susidaro neigiamas balansas.</li>
<li>Bet kokiu būdu trukdyti TU paslaugai.</li>
<li>Bet kokiu būdu kopijuoti ar atgaminti mūsų turinį ar paslaugas.</li>
<li>Bet kokiu būdu trukdyti mūsų trečiųjų šalių paslaugų teikėjams.</li>
<li>Norėdami apeiti mūsų taisykles ir procedūras.</li>
<li>Priekabiauti prie mūsų darbuotojų, agentų ar kitų naudotojų.</li>
<li>Vykdyti ar gauti pervedimus iš neteisėtai įgytų lėšų, apie kuriuos jūs žinote ar turėjote žinoti;</li>
<li>Naudotis mūsų Paslaugomis taip, kad sukeltumėte nuostolius, atsakomybę ar kitas neigiamas teisines pasekmes arba pakenktumėte mūsų verslo reputacijai;</li>
<li>Platinti kompiuterinius virusus ir imtis kitų veiksmų, galinčių sukelti mūsų sistemos veikimo sutrikimus, informacijos sugadinimą ar sunaikinimą ir bet kokią kitą žalą mūsų sistemai, įrangai ar informacijai;</li>
<li>Kiti draudžiami sandoriai – susiję su veikla nurodyta <a href="https://www.mytu.co/legal-documents?document=PA">TU Draudžiamos veiklos sąraše</a>.</li>
<li>Jūs turėsite atlyginti visus tiesioginius nuostolius, baudas ir kitas pinigines sankcijas, kurias patirsime, jei jūs pažeisite ar nesilaikysite šių Sąlygų, įskaitant (bet neapsiribojant) aukščiau paminėtas sąlygas.</li>
</ol>
<h1>XXI. Kada sustabdomas arba terminuojamas Jūsų e-pinigų sąskaitos naudojimas?</h1>
<ol start="142">
<li>Galime sustabdyti ar terminuoti jūsų e-pinigų paskyros naudojimą, jei pagrįstai manysime, kad:<br />
a. kažkas naudojasi jūsų paskyra be jūsų leidimo;<br />
b. pagal įstatymus privalome sustabdyti paskyros naudojimą;<br />
c. nesilaikėte šių sąlygų;</li>
<li>Apie e-pinigų sąskaitos sustabdymą arba terminavimą informuosime, nurodydami sustabdymo priežastis.</li>
<li>Sustabdymą nutrauksime, kai tik išnyks e-pinigų sąskaitos sustabdymo priežastys.</li>
</ol>
<h1>XXII. Kaip turėtume bendrauti vieni su kitais?</h1>
<ol start="145">
<li>Mes stengsimės su Jumis bendrauti jums priimtina kalba, tačiau automatiniai pranešimai ir kitokia techninė komunikacija gali būti atliekama ir anglų kalba.</li>
<li>Su galime su Jumis susisiekti per myTU mobiliąją programėlę, el-pašto adresu arba mobiliojo telefono numeriu, kurį naudojote registruodami savo paskyrą.</li>
<li>Ryšys tarp TU ir Jūsų galimas šiomis formomis:<br />
a. Telefonu: +37052140121<br />
b. El-paštu: <a href="mailto:support@mytu.co">support@mytu.co</a><br />
c. Paštu: Konstitucijos pr. 7, 09307 Vilnius, Lietuva<br />
d. myTU mobiliojoje programėlėje.</li>
<li>Norėdami gauti daugiau informacijos prašome, žiūrėti. Mūsų <a href="https://mytu.lt/teisine-informacija?document=PP">privatumo politiką</a> bei <a href="https://mytu.lt/teisine-informacija?document=PPC">vaikų privatumo politiką</a></li>
<li>Kai susisieksite su mumis telefonu mes naudosime jūsų asmens duomenis, kad nustatytume jūsų tapatybę. Skambučiai telefonu priimami mūsų svetainėje paskelbtu darbo laiku.</li>
<li>Jei kurios nors šių taisyklių ir sąlygų dalies nesuprantate ar norite išsiaiškinti, kreipkitės į TU klientų aptarnavimo skyrių.</li>
</ol>
<h1>XXIII. Mūsų paslaugų mokesčiai</h1>
<ol start="151">
<li>Mokesčiai už Mūsų paslaugas ir bet kokios Jūsų kompensuojamos išlaidos nurodytos Mūsų kainoraštyje, kurį galite rasti <a href="https://www.mytu.co/mobile-banking-prices">mūsų svetainėje</a>.</li>
</ol>
<h1>XXIV. Grynųjų pinigų išėmimas (paaiškinimai)</h1>
<ol start="152">
<li>Jei pinigų išgryninimo metu atitinkate kriterijus, per kalendorinį mėnesį be jokių mokesčių galite iš bankomato Lietuvoje arba EEE išsigryninti 200 EUR. Vėliau imame 2 % (min. 2,5 EUR) nuo sumos.</li>
<li>Per bet kurį kalendorinį mėnesį iš bankomatų, esančių už EEE ribų, galite išsigryninti 200 EUR be jokių mokesčių. Vėliau imame 3 % (min. 3 EUR) nuo sumos.</li>
<li>Kai kurie bankomatų valdytojai gali taikyti savo (papildomus) mokesčius už grynųjų pinigų išėmimą. Tokiu atveju bankomatas apie tai turi Jus informuoti iš anksto.</li>
<li>Jūs sutinkate, kad jūsų TU sąskaitai yra taikomi pinigų išgryninimo limitai.</li>
<li>Jei Jūsų prašymas išgryninti pinigus viršija Jūsų limitą, prašymas bus atmestas ir Mes galime reikalauti pateikti papildomus dokumentus prieš padidinat Jūsų limitą.</li>
</ol>
<h1>XXV. Neautorizuoti mokėjimai</h1>
<ol start="157">
<li>Jūs privalote bent 1 (vieną) kartą per mėnesį tikrinti informaciją apie įvykdytas Mokėjimo operacijas, kad galėtumėte pastebėti neautorizuotas ar netinkamai įvykdytas Mokėjimo operacijas ir laiku pranešti mums.</li>
<li>Jei manote, kad Pervedimas buvo neautorizuotas ar buvo įvykdytas neteisingai apie tai raštu reikia pranešti mums per 13 mėnesių nuo lėšų nurašymo. Jei to nepadarysite, patvirtinsite, kad sutinkate su mokėjimo pavedimu.</li>
<li>Jei pranešite mums apie mokėjimo priemonės praradimą, vagystę, pasisavinimą ar nesąžiningą naudojimą, kaip aprašyta šiose sąlygose, jūs nepatirsite jokių finansinių nuostolių dėl netinkamo pamestos, pavogtos ar neteisėtai panaudotos Mokėjimo priemonės naudojimo (nebent elgėtės nesąžiningai arba neatsakingai).</li>
<li>Jūs turėsite padengti visus nuostolius kilusius dėl jūsų nesąžiningų veiksmų arba jei jūs tyčia ar dėl didelio neatsargumo nevykdysite saugumo reikalavimų (žr. 16 skyrių). Jei įtarsime sukčiavimą informuosime Lietuvos banką.</li>
<li>Jei mes nepaprašysime Griežto kliento autentiškumo patvirtinimo, turėsite padengti neleistino Pervedimo nuostolius tik tuo atveju, jei elgėtės nesąžiningai.</li>
</ol>
<h1>XXVI. Mūsų atsakomybė už tinkamai įvykdytus pervedimų nurodymus</h1>
<ol start="162">
<li>Kai vykdome Pervedimą pagal jūsų pateiktą informaciją ir turime abejonių dėl pateiktos informacijos tikrumo. Mes turime teisę (o ne pareigą) paprašyti papildomos informacijos ar dokumentų. Jei mes randame akivaizdų neatitikimą galime atsisakyti vykdyti Pervedimo nurodymą.</li>
<li>Jei teisingai inicijuotas Pervedimo nurodymas yra netinkamai įvykdytas (arba visai nevykdomas) mes (jūsų prašymu) nedelsiant pabandysime atsekti Pervedimą ir nemokamai pranešime apie mūsų paieškos rezultatus. Kai vykdome Pervedimo nurodymą pagal neteisingus jūsų pateiktus duomenis, mes neatsakome, jei Pervedimas yra neteisingas ar neišsamus. Mes stengsimės susigrąžinti neteisingų Pervedimų lėšas ir, jei nepavyks, pateiksime visą turimą informaciją (patvariojoje laikmenoje), kad galėtumėte pateikti teisinį reikalavimą susigrąžinti lėšas.</li>
<li>Jei klaida yra mūsų ir mes esame atsakingi už neteisingus ar neužbaigtus Pervedimus, mes nedelsdami grąžinsime jums priklausančias sumas ir, kai reikia, atkursime Sąskaitos, nuo kurios buvo nurašytos lėšos, likutį.</li>
<li>Mes neatsakome už netiesioginius nuostolius, kuriuos patyrėte dėl klaidingų ar neužbaigtų Pervedimų.</li>
<li>Jei pasirinksite naudoti mūsų Paslaugas atsiskaitydamas su trečiaisiais asmenimis už prekes ir paslaugas jūs prisiimsite visą galinčią kilti riziką. Mes nekontroliuojame tų prekių ir paslaugų kokybės, saugumo, teisėtumo ar pristatymo.</li>
<li>Mūsų atsakomybė ribojama tik tiek, kiek yra leidžiama pagal įstatymą.</li>
</ol>
<h1>XXVII. Klaidos</h1>
<ol start="168">
<li>Jei pastebėjote, kad jums nepriklausančios lėšos buvo įskaitytos į jūsų Sąskaitą, turite nedelsdamas apie tai mums pranešti.</li>
<li>Jei suma neteisingai įskaitoma į jūsų Sąskaitą, galime ją nurašyti be jūsų atskiro sutikimo. Jei jūsų Sąskaitoje nepakanka lėšų padengti tokiai skolai jūs turite mums grąžinti jums nepriklausančias lėšas per 3 darbo dienas nuo mūsų prašymo gavimo dienos.</li>
</ol>
<h1>XXVIII. Konfidencialumas</h1>
<ol start="170">
<li>Visi susitarimai sudaryti su mumis, taip pat informacija ir duomenys, kuriais apsikeitė Šalys yra konfidencialūs. Minėta informacija bus naudojama tik tiek, kiek reikia šių Sąlygų tikslams pasiekti.</li>
<li>Jei priežiūros ir (arba) teisėsaugos institucijos prašo pateikti informaciją, kuri laikoma konfidencialia, toks tokios informacijos atskleidimas nebus laikomas aukščiau nurodytų sąlygų pažeidimu.</li>
</ol>
<h1>XXIX. TU atsakomybės apribojimai</h1>
<ol start="172">
<li>Jei kažkas, ko mes pagrįstai negalime kontroliuoti, įskaitant, bet neapsiribojant, defektus, susijusius su kortele ar paskyra, sustabdo arba uždelsia mus daryti ką nors, ką mes turime daryti pagal šias sąlygas, mes nebūsime atsakingi už jokius Jūsų patirtus nuostolius.</li>
<li>Jei jus paveikė kažkas, dėl ko mes kalti arba mes galėjome pagrįstai kontroliuoti, kad būtų išvengta, mes būsime atsakingi tik už finansinius nuostolius, kurie faktiškai nurašyti iš jūsų sąskaitos, o ne už jokius kitus nuostolius (pavyzdžiui, Jūsų reputacijos praradimą ar netiesioginius nuostolius).</li>
<li>Jūs būsite atsakingas už bet kokią neleistiną veiklą, jei elgsitės nesąžiningai arba labai neatsargiai; ir bet kokie nuostoliai ar apgaulė, atsirandantys dėl to, kad Jūs nedelsdami nepranešėte mums apie bet kokius vardo, adreso ar kontaktinės informacijos pasikeitimus.</li>
<li>Tuo atveju, jei naudosite e-pinigų sąskaitą ne pagal šias sąlygas, arba nustatysime, kad ją naudojate nesąžiningai, pasiliekame teisę apmokestinti jus už bet kokias pagrįstas išlaidas, kurias patiriame imdamiesi veiksmų, kad susigrąžinti visus įsiskolinimus dėl Jūsų veiklos.</li>
<li>Mes neprisiimame jokios atsakomybės už prekes ar paslaugas, kurias perkate naudodami e-pinigų sąskaitą, arba už bet kokias produktų ar paslaugų nuolaidas, atsirandančias perkant su kortele.</li>
<li>Mes neprisiimame atsakomybės už tai, kad prekybininkas atsisako priimti Jūsų TU mokėjimo kortelę arba neatšaukia autorizuoto mokėjimo.</li>
</ol>
<h1>XXX. Kaip galėtume pakeisti šį susitarimą?</h1>
<ol start="178">
<li>Šią sutartį visada rasite programėlėje ir mūsų svetainėje.</li>
<li>Galime keisti mokesčius, palūkanų normas arba šios sutarties sąlygas.</li>
<li>Šią sutartį galime keisti dėl bet kurios iš toliau nurodytų priežasčių (bet koks pakeitimas yra pagrįstas ir proporcingas atsakas į pokytį, kuris turi įtakos Mums arba kaip pagrįstai manome, turės įtakos Jums); tai apima naujų mokesčių ar palūkanų normų įvedimą ir kitokį apmokestinimą. Šiuos pakeitimus, įskaitant mūsų taikomus mokesčius, galime atlikti dėl pasikeitimų, susijusių su:<br />
a. dėl pasikeitusių teisinių ar reguliavimo reikalavimų, pavyzdžiui, Mums gali tekti pakeisti savo reikalavimus dėl Jūsų e-pinigų sąskaitos saugumo užtikrinimo, kad atitiktume naujus, aukštesnius reikalavimus, nustatytus įstatymuose arba teismo ar reguliavimo institucijos sprendimuose;<br />
b. jei pokytis naudingas Jums arba susijęs su Mūsų verslo vykdymo būdu, pavyzdžiui, pristatant naujus produktus, paslaugas arba tobulinant esamus;<br />
c. jei pasikeičia Mūsų išlaidos, susijusios su Jūsų e-pinigų sąskaitos tvarkymu arba susijusių paslaugų teikimu, pavyzdžiui, įvedant sąskaitos arba sandorio mokestį;<br />
d. reaguodami į galimą riziką Jūsų e-pinigų sąskaitos saugumui, pavyzdžiui, keisdami saugumo veiksmus, kuriuos turite atlikti, norėdami prisijungti prie savo e-pinigų sąskaitos arba atlikti mokėjimą iš jos;<br />
e. reaguodami į bet kokius kitus Mums įtakos turinčius pokyčius, pavyzdžiui, siekiant atspindėti skaitmeninių mokėjimų, bankininkystės ar finansinių paslaugų sistemos pokyčius;</li>
<li>Galime atlikti pagrįstus ir proporcingus pakeitimus dėl bet kokių kitų priežasčių, kurių negalime numatyti, pavyzdžiui, norėdami reaguoti į pokyčius Mūsų pramonėje, kuri turi įtakos tam, kaip norime teikti savo paslaugas Jums.</li>
<li>Apie šios sutarties pakeitimą informuosime likus ne mažiau kaip dviem mėnesiams iki įsigaliojimo. Prieš įsigaliojant pakeitimams, galite Mums pranešti, kad nesutinkate su pakeitimais ir sutartis nustos galioti. Jei neprieštarausite pakeitimams, laikysime tai Jūsų sutikimu.</li>
<li>Jei nesutinkate su šiais pakeitimais, galite uždaryti sąskaitą per myTU mobiliają programėlę. Jei iki pakeitimų įsigaliojimo iš Jūsų negausime jokios informacijos, bus laikoma, kad sutinkate su Mūsų atliktais pakeitimais.</li>
</ol>
<h1>XXXI. Sąlygų galiojimas ir nutraukimas</h1>
<ol start="184">
<li>Sąlygos įsigalioja nuo jų patvirtinimo ir galioja neterminuotą laiką.</li>
<li>Šios Sąlygos gali būti nutrauktos bendru Šalių sutarimu.</li>
<li>Jūs galite nutraukti šias Sąlygas bet kuriuo metu per myTU mobiliąją programėlę.</li>
<li>Mes taip pat galime nutraukti Sąlygas (įspėję prieš 60 dienų), jei 12 mėnesių ar ilgiau jūs neatlikote jokių Pervedimų. Prieš tai mes susisieksime su jumis, kad suprastume jūsų poreikį turėti atidarytą Sąskaitą mūsų Bendrovėje bei informuosime jus apie taikomą komisinį atlyginimą. Taip pat, pateiksime informaciją apie galimybę uždaryti tokią sąskaitą arba pasinaudoti Įstatyme nustatyta mokėjimo sąskaitos perkėlimo paslauga.</li>
<li>Mes taip pat turime teisę vienašališkai nutraukti šią Sutartį Jūsų neįspėja šiais atvejais:<br />
a. Jūs pateikėte mums melagingą ar klaidinančią informaciją ar dokumentus ir (arba) neatnaujinote tokių dokumentų ir informacijos per pagrįstą terminą;<br />
b. Jūs bankrutuojate;<br />
c. Jūs sustabdėte mokėjimą už paslaugas ir nepadengėte įsiskolinimo per pagrįstą terminą;<br />
d. Jūs padarėte esminį duomenų apsaugos įstatymų pažeidimą;<br />
e. Kuris nors Sąlygose pateiktas pareiškimas, ar pateikta informacija yra arba tampa iš esmės netiksli arba iš esmės pasikeitė;<br />
f. Sąlygų galiojimas prieštarauja teisės aktų reikalavimams arba mums sukelia kitas neigiamas pasekmes, kurių mes negalėjome numatyti Sąlygų sudarymo metu ir kurių negalėtumėme valdyti ar išvengti jeigu Sąlygos liktų galioti;<br />
g. Jūs pažeidžiate galiojančius įstatymus ar taisykles;<br />
h. Tai būtina padaryti mūsų pačių apsaugai, įskaitant (bet neapsiribojant) tokiomis aplinkybėmis: i) apsauga nuo sukčiavimo ar pinigų plovimo; (ii) apsauga nuo jūsų įsipareigojimų neįvykdymo; iii) apsauga nuo rinkos nepakankamumo; iv) apsauga nuo nepalankių ar nepastovių rinkos sąlygų; ir v) mūsų apsauga nuo nuostolių;<br />
i. Jei jūsų vykdoma veikla naudojantis mūsų paslaugomis galėtų pakenkti mūsų dalykinei reputacijai;<br />
j. Kitais teisėtais ir pagrįstais atvejais.</li>
<li>Mes taip pat turime teisę vienašališkai nutraukti šią Sutartį įspėję jus prieš protingą terminą šiais atvejais:<br />
a. Mūsų to prašo bet kuri vyriausybinė ar reguliavimo institucija, jeigu tas prašymas yra teisiškai privalomas;<br />
b. Mes nutraukiame mokėjimo paslaugų teikimo veiklą arba tam tikrų mokėjimo paslaugų, tiesiogiai susijusių su sutartimi, teikimą, arba dėl kitų pagrįstų aplinkybių negalime teikti tokių paslaugų.</li>
<li>Tais atvejais, kai paaiškėja, kad jus naudodamasis Paslaugomis vykdote nusikalstamą ir /ar neteisėtą veiką, mes turime teisę nutraukti Sąlygas nedelsiant.</li>
<li>Mes taip pat turime teisę apriboti ir/ar sustabdyti šiose sąlygose nurodytais atvejais. Apie tokių priemonių taikymą informuosime jus prieš protingą terminą jei tai leidžiama pagal galiojančius įstatymus ir kitus teisės aktus. Mes, turėdami pagrįstus įtarimus, kad jūs vykdote ar per jūsų Sąskaitą yra ar gali būti vykdomas pinigų plovimas, terorizmo finansavimas ar kitokia nusikalstama veikla, turime teisę be įspėjimo sustabdyti paslaugų teikimą jums nepateikiant jokio paaiškinimo ar pranešimo.</li>
<li>Šių Sąlygų nutraukimas neatleidžia Šalių nuo jų įsipareigojimų viena kitai įvykdymo, atsiradusių iki šių Sąlygų nutraukimo dienos.</li>
</ol>
<h1>XXXII. Kitos sąlygos</h1>
<ol start="193">
<li>Mes pasiliekame teisę apriboti jūsų teisę valdyti ir naudoti jūsų turimas lėšas, ir kitą turtą ir jais disponuoti pagal sankcijų reguliavimą.</li>
<li>Sudarydami šią Sutartį Jūs patvirtinate, kad jum yra žinomos šalim taikomų sankcijų reguliavimo egzistavimas. Naudodamiesi Paslaugomis sutinkate laikytis minėtų sankcijų schemų ir jų nepažeisti.</li>
<li>Jūs privalote teisingai informuoti mus apie savo asmens duomenis, t.y. vardą, pavardę, adresą, gimimo datą, telefono numerį, el-pašto adresą, mokesčių mokėjimo šalį ir kodą bei nedelsiant atnaujinti informaciją savo profilyje, naudodamiesi mobiliąja programėle.</li>
<li>Visi dokumentai, patvirtinti nurodymai ar bet kokie sutikimai, patvirtinimai, pranešimai, kuriuos Jūs pateikiate TU naudojant myTU programėlę ir (arba) parašą, yra pripažįstami kaip Jūsų asmeniškai pasirašyti ir turi tokią pat teisinę galią kaip ir Jūsų pasirašyti dokumentai ranka ir gali būti naudojama kaip įrodymas sprendžiant TU ir Jūsų ginčus teismuose ar kitose institucijose.</li>
<li>Bet kuriuo metu, kol paskyra yra aktyvi ir neapribota, galite atsisiųsti mėnesines ataskaitas su informacija apie jūsų atliktas operacijas į savo TU e-pinigų sąskaitą ir iš jos.</li>
<li>Jei kuri nors šio susitarimo dalis yra neįteisinta arba teismo ar reguliavimo institucijos nustatyta, kad ji negalioja, likusi sutarties dalis galioja toliau.</li>
<li>Jūs negalite perleisti kitiems asmenims jokių savo teisių ar įsipareigojimų pagal šią sutartį. Mes pasiliekame teisę perduoti ar perleisti šią Sutartį ir visas teises ar pareigas pagal šią Sutartį, apie tai iš anksto įspėjus jus, laikantis šioje Sutartyje nustatytų taisyklių ir procedūrų bent prieš 60 kalendorinių dienų iki tokių pakeitimų įsigaliojimo. Jūs turite teisę sutikti su pakeitimais arba juos atmesti. Jei nesutinkate su pakeitimais galite iki pakeitimų įsigaliojimo nemokamai nutraukti šią Sutartį. Ši nuostata netaikoma jei mes pakeičiame savo pavadinimą arba susijungiame su kitu juridiniu asmeniu.</li>
<li>Dokumento versija kitomis kalbomis pateikiama <a href="https://mytu.co/">myTU.co</a> svetainėje.</li>
<li>Šiai sutarčiai taikomi Lietuvos įstatymai ir bet koks ieškinys ar ginčas pagal šias sąlygas priklauso Lietuvos teismų jurisdikcijai.</li>
<li>Nė viena Šalis nėra atsakinga už bet kokius ekonominius nuostolius, vėlavimą ar nesėkmę vykdant bet kokią šių Sąlygų dalį, jei tokius nuostolius, vėlavimą ar nesėkmę sukėlė gaisras, potvynis, sprogimas, avarija, karas, streikas, embargas, vyriausybės reikalavimas, civilinė ir karinė valdžia, pilietiniai neramumai, nepasiekiamas viešasis internetas, įsilaužimai ar platinamos DoS atakos, nesugebėjimas užtikrinti medžiagų ar darbo, trečiųjų šalių nutraukiami gyvybiškai svarbūs susitarimai, kitos Šalies veiksmai ar bet kuri kita priežastis nepriklausanti nuo Šalies ir kurios Šalis negali kontroliuoti. Jei tokios force majoure aplinkybės tęsiasi ilgiau nei 3 mėnesius, bet kuri Šalis turi teisę nedelsdama nutraukti šias Sąlygas, pranešusi kitai Šaliai raštu.</li>
<li>Mes neprisiimame jokios atsakomybės už tai, kad nesilaikome savo įsipareigojimų, nustatytų šiose Sąlygose, kylančių dėl Vyriausybės paskelbtos nepaprastosios padėties ir (arba) karantino.</li>
<li>Kai Paslaugos teikiamos naudojantis Lietuvos banko mokėjimo sistemos CENTROlink sistema, mokėjimo nurodymuose ir mokėjimo valdymo nurodymuose pateikti asmens duomenys tvarkomi CENTROlink sistemoje kaip tai reglamentuoja Lietuvos banko valdybos 2015 m. gruodžio 22 d. nutarimas Nr. 03-204 „Dėl Lietuvos banko mokėjimo sistemos CENTROlink adresuojamojo BIC turėtojo sutarties sudarymo taisyklių patvirtinimo“ (TAR, 2015-12-23, Nr. 2015-20365; 2017-11-10, Nr. 2017-17680).</li>
</ol>
<h1>XXXIII. Ką daryti jei turiu skundą?</h1>
<ol start="205">
<li>TU skundų politiką ir tai, kaip TU tvarko ir stebi saugumo incidentus bei susijusius skundus, galite rasti adresu <a href="https://mytu.co/legal-documents.html">mytu.co</a></li>
<li>Mes paprašysime jūsų pateikti savo vardą, kontaktinę informaciją ir bet kokią informacija, suteikiančią jums pagrįstą pagrindą manyti, kad mes, teikdami Paslaugas, pažeidėme jūsų teises ir teisėtus interesus.</li>
<li>Mes stengsimės kuo greičiau išspręsti Jūsų skundą ir per 15 dienų nuo skundo gavimo atsiųsime Jums galutinį atsakymą el-paštu. Esant aplinkybėmis, kurios nepriklauso nuo Mūsų, kai gali reikėti daugiau laiko atsakyti, per 15 dienų nuo skundo gavimo išsiųsime Jums atsakymą, kad praneštume, kada gausite galutinį atsakymą (kuris nebus atsiųstas vėliau nei 35 dienos nuo tos dienos, kai pirmą kartą gavome Jūsų skundą).</li>
<li>Jei negaunate galutinio atsakymo laiku arba esate nepatenkinti Mūsų atsakymu, turite teisę perduoti savo skundą/prašymą neteisminei ginčų nagrinėjimo institucijai – Lietuvos bankui. Prašymą teikti galite Lietuvos Respublikos Lietuvos banko įstatymo ir Lietuvos Respublikos vartotojų teisių apsaugos įstatymo nustatyta tvarka:<br />
a. Prisijungę per &quot;Elektroninius valdžios vartus&quot;;<br />
b. raštu: Totorių g. 4, LT-01121, Vilnius, Lietuva<br />
c. el. paštu: užpildžius skundo formą ir išsiuntus ją Lietuvos banko Priežiūros tarnybai;<br />
d. bet kokiomis kitomis Lietuvos banko nurodytomis priemonėmis.</li>
<li>Atkreipiame dėmesį: institucija gali nenagrinėti skundo, jei anksčiau nesuteikėte Mums galimybės to išspręsti, todėl raginame visus ginčus spręsti derybų būdu. Jūs turite kreiptis į mus ne vėliau, kaip per 3 mėnesius nuo fakto apie savo pažeistas teises sužinojimo dienos.</li>
<li>Nepavykus išspręsti ginčų derybų būdu arba neteisminio ginčų sprendimo institucija, jie sprendžiami Lietuvos Respublikos teismuose Lietuvos Respublikos įstatymų nustatyta tvarka.</li>
<li>Arba galite pateikti skundą per Europos Komisijos internetinę ginčų sprendimo platformą, kurią rasite adresu <a href="https://ec.europa.eu/consumers/odr/">https://ec.europa.eu/consumers/odr/</a>.</li>
<li>Mes galime sulaikyti jūsų lėšas, dėl kurių kilo ginčas iki ginčas bus išspręstas.</li>
</ol>
